Pidimme miniprojektin ensimmäisen sprintin retrospektiivin Start, Stop, Continue, More of, Less of Wheel -tekniikalla. Ensin keräsimme kommentit flinga-sovelluksella
ja sitten keskustelimme kommentit teemoittain läpi. Ohjaaja oli paikalla osan ajasta, ja osan aikaa keskustelimme vain ryhmän kesken.

Tekniikka toimi mielestäni oikein hyvin: Kommentit saatiin käytyä jäsennellysti läpi, ja ajankäyttö oli tehokasta, kun aina keskusteltiin tietty aihe läpi, eikä keskustelu
harhautunut sivuraiteille. Keskustelu sujui hyvässä hengessä. Aiheista keskusteltiin myös kriittisesti, mutta asioita mietittiin koko ryhmän toiminnan näkökulmasta, 
eikä kritiikki henkilöitynyt kehenkään henkilöön.

Tekniikan hyviä puolia on anonymiteetti, joka antaa mahdollisuuden tuoda mielipiteensä ilmi vaikka jännittäisi. Toisaalta anonymiteetin varjopuoli saattaa olla 
epätasainen osallistuminen: Kukaan ei voi viime kädessä tietää, onko joku kirjoittanut yhtään kommenttia. Tämä voi huonoimmillaan johtaa siihen, että keskustelussa 
korostuu aktiivisimpien henkilöiden mielipiteet.
